Ryan, M. Richard & Edward L. Deci: “Intrinsic and extrinsic motivation from a self-determination theory perspective: Definitions, theory, practices, and future directions” i Contemporary Educational Psycology. 2020.

  [[Motivation]]
  [[self-determination theory (SDT)]]
  [[relativ autonomi ]]
  

1. Introduction

  

I 2000 var forskningen i ydre og indre motivation stadig ny, men nu har forskningsfeltet udvidet sig, og der er blevet foretaget mange studier på området, særligt inden for det område artiklen også beskæftiger sig med, nemlig self-determination theory (SDT). SDT er en bred teori om menneskelig udvikling og velvære (wellness), hvilket har stor betydning for uddannelse. Med SDT er der blevet gjort op med den behavioristiske opfattelse af motivation som noget, der skal komme udefra. I stedet skal motivation formes af menneskers indlejrede tilbøjeligheder til at lære og udvikle sig. Det kræver dog særlige betingelser at aktivere den indre motivation.

  

Tre basale behov skal dækkes i undersøgelsen af indre motivation:

1.  Autonomi: En fornemmelse af, at man selv tager initiativ til og har ejerskab over sine handlinger
    
2.  Kompetence: En følelse af at beherske noget, der kan lykkes og udvikle sig
    
3.  Relaterethed: En følelse af at høre til og være forbundet med situationen - det hviler på respekt og omtanke
    

  

1.1. Overview

  

Artiklen gennemgår først de klassiske definitioner af indre og ydre motivation, derefter den ny forsknings betydning for klasseøvelser. SDT viser at støtte af de basale behov i indlæringen giver bedre resultater, men at selve resultatopmålingen og fokuset på resultater er dårlige for selvsamme.

  
  

2. Intrinsic and extrinsic motivation within SDT

  

2.1. Intrinsic motivation

  

Indre motivation er defineret som aktiviteter og handlinger, der er gjort for deres egen skyld. Det er den indre motivation, der udvikler mennesket gennem hele livet. Undersøgelser viser, at den indre motivation har en tendens til at dale i løbet af skoleårene, hvilket kædes sammen med en aftagende tilfredsstillelse af de basale behov.

  

2.2. Extrinsic motivation: Se figur s. 2

  

Ydre motivation er defineret som opførsel, handlinger og aktiviteter, der er udført af andre grunde end deres indlejrede tilfredsstillelse. Ydre definition underinddeles yderligere i fire kategorier, der går fra kontrolleret til autonomiseret motivation:

1.  Ekstern regulering: Afstraffelse eller belønning, dvs. kontrolleret og ikke-autonomisk
    
2.  Introjected regulering: ydre motivation, der er blevet delvist indlejret, f.eks. indre belønning i forhold til selvværd, angst, skam mv.
    
3.  Identificeret regulering: når en person bevidst identificerer værdien af en aktivitet og derfor oplever en tilskyndelse til at gøre det. 
    
4.  Integreret regulering: Når en person genkender og identificerer aktivitets værdi og samtidig ser, at den passer sammen med andre kerneinteresser og -værdier.
    

  

Autonomiseret ydre motivation kan altså ligne indre motivation, men den ydre er karakteriseret ved en værdi, hvor den indre er forbundet med interesse og nydelse.

  

2.2.1. Multiple motives and relative autonomy

  

Artiklen beskæftiger sig med, hvordan data viser at relativ autonomi i indlæring fører til en lang række forskellige resultater. Det er altså ikke en personcentreret analyse.

  
  

3. SDT research on intrinsic and extrinsic motivations in classrooms

  

Grundantagelsen om SDT i uddannelse er:

1.  mere autonome former for motivation vil føre til større engagement, indlæring og velvære blandt indlærerne. 
    
2.  basale psykologiske behov skal støttes af både lærere, forældre, da ignorering af behovene vil underminere motivationen.
    

  

Grundantagelserne er understøttet af store studier, der viser, at studerende yder mere, når de er autonomt motiverede. Og jo mere internaliseret motivationen er, jo mere fylder det i identiteten. Derudover viser studier, at studerende, hvis lærer understøtter deres autonomi, har mere indre motivation, tilegner sig flere kompetencer, får bedre karakterer, har bedre selvværd, ligesom færre dropper ud. Dette gælder også blandt de højest uddannede. Den del af forskningen, der beskæftiger sig med biologiske faktorer, f.eks. kortisolniveauer, understøtter grundantagelsen.

  
  
  
  

3.1. Need-supportive teaching behaviors

  

Forskningen koncentrerer sig primært om, hvordan understøttelsen af indlærerens autonomi fører til tilfredsstillelse af behovet for autonomi samt følelsen af relaterethed. Sammen med struktur fører det også til kompetence.

  

3.2. Autonomy support

  

Understøttelsen af indlærerens autonomi sker med forståelse og anerkendelse af indlærerens perspektiv, samt en indsats for at få indlæreren til at tage ejerskab over sin egen udvikling og få en fornemmelse af valgfrihed. Følelsen af selv at vælge kan facilitere performance og nysgerrighed, særligt for dem som ikke er ‘autonome’.

Der følger en redegørelse af en række studier, hvor lærerens rolle understøtter autonomien.

  
  
  

3.2.1. Autonomy support and structure

  

I SDT skelnes der skarpt mellem struktur og kontrol. Kontrollerende adfærd presser studerende til særlig adfærd, mens struktur skaber klare forventninger og mål og skaber rammerne for en god feedback. Struktur kan skabes på enten kontrollerende måder eller på måder, der understøtter autonomien. I denne sammenhæng nævnes det, at når læreren understøtter autonomien, støtter de typisk også elevens andre basale behov.

  
  

4. Student wellness and basic need supports

  

I undersøgelsen af skoler, bør man ikke blot se på resultater, da skolen er en vigtig kontekst for børn og unge. Forskning viser, at når studerende oplever større behovstilfredsstillelse i klassen, bliver det mere engagerede, og når de bliver mere engagerede, oplever de større behovstilfredsstillelse.

  

4.1. Autonomy effects across cultures

  

Et kontroversielt aspekt i SDT er, at den gælder på tværs af kulturer. Selvom kulturer afviger fra hinanden i normer og værdier, er de basale menneskelige behov, der gør sig gældende i læring, universelle.

  

4.2. Autonomy support and diversity

  

Det samme gør sig gældende for forskellen mellem mennesker. I og med SDT netop beskæftiger sig med autonomi og understøttelse af dette, anerkender den vigtigheden af forskelle mellem folk, hvad enten der er følelsesmæssige, kognitive, seksuelle, religiøse mv.

  
  

5. Needs-based critiques of grading, performance goals and high-stakes testing

  

SDT er kritisk overfor de strukturelle rammer, undervisning foregår i, som netop vanskeliggør den gode indlæring.

  

5.1. Grading

  

Karakterer har ofte den effekt, at de i sig selv bliver et mål for indlæring, eller at det bliver et mål at klare sig bedre end andre (outperform others). Når det kommer til karakterer, findes der ingen evidens for, at det er gavnligt for læringen, kun det modsatte.

  

Feedback kan have positiv effekt, når den er funktionel signifikant, det vil sige, når den kan give effektiv input til eleven, så de kan blive bedre. I kontrast kan den også være kontrollerende signifikant, når den kun presser eleven til at gøre noget bestemt med henblik på et bestemt resultat.

  

På baggrund af ovenstående er artiklens forfattere bekymrede for, at karakterers betydningsfulde og afgørende rolle i uddannelsessystemet er baseret på en misforstået motivationsstrategi. Karakterer kan muligvis være nyttige, når der skal sorteres blandt ansøgere til en uddannelse, men som motivation virker det ikke.

  

5.2. Performance goals

  

SDT skelner mellem performance goals og mastery (beherskelse). Karakterer virker generelt mere kontrollerende mål for eleven og dermed mindre motiverende end mål, der er baseret på en følelse af beherskelse (mastery), og det afspejler sig deres motivation og velvære.

  

5.3. High-stakes tests

  

I mange lande har man indført sanktioner sammen med resultaterne er flere standardiserede tests, så de blive high-stakes tests (HST). Dette er baseret på en forkert antagelse om, at risikoen for sanktioner vil motivere lærere til at lave bedre undervisning. Al forskning viser, at denne tilgang ikke bare er ineffektiv, men virker direkte modsat. Dette er bl.a. understøttet af et forsøg med kinesiske studerende.

  
  
  

6. Supporting teachers to support students’ needs

  

Forskningen viser altså, at når lærere presses af udefrakommende strukturer og krav, bliver deres motivation lavere, de bliver følelsesmæssigt trætte og føler i mindre grad, at de opnår noget med deres undervisning. Derimod viser forsøg, at når man understøtter lærerens behovstilfredsstillelse, smitter det af på lærerens evne til at understøtte elevernes behov.

  

6.1. SDT-based interventions

  

Der er udviklet og afprøvet en række autonomi-understøttende metoder, der har stor effekt for både lærere og elever.

  
  

7. Future directions for SDT research and practice

  

SDT er på nuværende tidspunkt en samling af 6 “miniteorier” om motivation, behovstilfredsstillelse, mindfulness, identitet mv. På flere områder kan teorierne udbygges:

  

7.1. Continuing methodological developments at varied levels of analyses

  

1.  Learning and technology
    
2.  Improving ‘learning theories’
    
3.  Teacher and leadership motivation
    
4.  More qualitative studies
    
5.  Globalization, diversity, and promoting wellness
    
6.  SDT as a critical and comparative psychology
    

  
  

8. Conclusions

  

SDT bidrag til et nyt perspektiv på uddannelse er fokusset på, hvordan man kan facilitere tilfredsstillelse af basale, psykologiske behov hos både lærere og elever, og hvordan dette vil stimulere den indre motivation, der i sidste ende vil føre til bedre indlæring og dermed bedre resultater. Der er artiklens væsentligste pointe at vise, at de strukturer og den lovgivning, der findes på området, modarbejder dette.